Proje Özeti:
Bu proje, insan kaynakları departmanlarının ve işe alım uzmanlarının LinkedIn üzerinden aday bulma ve işe alım süreçlerini daha etkin bir şekilde yönetmelerine olanak sağlayan bir LinkedIn Profili Kazıyıcı Tarayıcı Eklentisi geliştirmeyi amaçlamaktadır. Bu eklenti, LinkedIn’de adayın profilindeyken kullanıcıların tek bir tıklamayla adayları sistemlerine ekleyebilmesini, iş ilanlarıyla ilişkilendirebilmesini, shortlistlere dahil edebilmesini ve profillerini düzenleyebilmesini sağlayacak şekilde tasarlanmıştır. Böylece adayların LinkedIn profillerinde gezinirken direkt olarak işe alım süreçleriyle entegre bir şekilde çalışılabilecektir.
Eklenti, insan kaynakları departmanlarının aday takip sistemleri ile entegre çalışacak, adayları farklı işe alım pozisyonlarıyla ilişkilendirecek, mevcut shortlistlere ekleyecek ve LinkedIn profillerine bağlı olarak düzenlemeler yapılabilecek bir yapıya sahiptir. Bu sayede kullanıcılar, adayların bilgilerini toplamak ve iş süreçlerine dahil etmek için harcadıkları zamanı önemli ölçüde kısaltacaktır. Manuel işlemleri otomatikleştirerek daha verimli, hızlı ve hatasız bir işe alım süreci sağlanacaktır.
